# Spotkanie organizacyjne AKAI 
###### 12.10.2020

### Spis treści:
- [Budżet](#Budzet)
- [Stypendia](#Stypendia)
- [Forma działania](#Forma_dzialania)
- [Projekty](#Projekty)
- [Wydarzenia](#Wydarzenia)
- [Wspolpraca_z_firmami](#Wspolpraca_z_firmami)
- [Porzadki](#Porzadki)
- [Rekrutacja](#Rekrutacja)
- [Memiki](#Memiki)

![Meme](https://preview.redd.it/q9cov32d2bq51.jpg?width=960&crop=smart&auto=webp&s=e2b3670736c523bd61a555b91042ceb26adbdeff)

## Budzet:
Niedawno do RKN’u wysłaliśmy budżet, w którym umieściliśmy między innymi zapis o kursach oraz książkach na rzecz koła. Chcielibyśmy ogarnąć albo jakieś ebooki, albo wartościowe kursy np z Udemy i udostępnić je dla członków koła. Jeżeli ktokolwiek ma jakieś jakieś pomysły, co byłoby warte uwagi, zapraszam do pisania 😉 Również jesteśmy w stanie przeznaczyć część budżetu na elektronikę (trochę tego już mamy).

## Stypendia:
Do środy (7.10) do godziny 20:00 można wysyłać Marcinowi zaświadczenia do stypendium. Wnioski generujecie za pomocą przygotowanej przez nas apki (dostępna jest pod [tym](https://tiny.pl/7lffd) adresem ), a następnie wysyłacie Marcinowi na adres mailowy `marcin.lawniczak@akai.org.pl`. On w środę wszystko ogarnie i zrobi wielką akcję podpisywania, a następnie wszystko wam prześle spowrotem.

## Forma_dzialania:
Chcielibyśmy urozmaicić funkcjonowanie AKAI o nowe formy działania.

Jedną z takich nowych form jest prezentowanie różnych zagadnień, case study czy nawet mini-warsztaty z różnych zagadnień i technologii w formie live albo nagranego video. Będzie to bardzo fajnie służyło dalszemu własnemu rozwojowi, zarówno jak chodzi o umiejętności twarde, jak i miękkie. W przypadku, gdyby ktoś chciał coś takiego robić, napotkał ciekawy błąd czy zagadnienie... to wystarczy zasygnalizować, a coś takiego się ogarnie 😉

Również obok takowych prezentacji chcielibyśmy dalej ruszać akaiowego [bloga](https://blog.akai.org.pl/). Tematów do pisania może być wiele. Od zagadnień stricte technologicznych, aż po zabawne historie z wydarzeń, jak premier nawiedzający co roku AKAI na Hackyeah albo wojny drukarkowe. Posty można dorzucać poprzez pull requesty do [repo projektu](https://github.com/akai-org/blog)

Pojawił się również temat odwiedzania szkół średnich i opowiadania w nich o kole, jak i o Polibudzie. Z całą pewnością jest to inicjatywa, która zostanie poparta “z góry”. Więc jeżeli chcielibyście zawitać do waszego dawnego liceum/technikum, to temat jest z całą pewnością do realizacji 😉
Poza tym fajnie byłoby zorganizować jakieś programowanko u Piotra, jednego z założycieli AKAI.

## Projekty:
Z uwagi na to, że w zeszłym roku po wzięciu się za wielkie projekty, dość szybko zaczęliśmy tracić power do ich rozwoju, część projektów została zfreezowana.

Bardzo chcielibyśmy skupić się na mniejszych projektach, często takich na np 1-2 weekendy, które skupiają się na wąskim spektrum możliwości, jak generator wniosków. Obok tego, chcielibyśmy bardziej pracować z różnymi pull requestami oraz open source. W końcu mało osób ma możliwość tworzyć gigantyczne projekty w kole naukowym, które jest tylko dodatkiem 😉
Jednak na ten moment mamy kilka pomysłów na projekty. Osoby, które byłyby zainteresowane niech dadzą znać:

- Kalendarz adwentowy - sprawa stosunkowo prosta. Projekt wisi od dłuższego czasu, bo nigdy przed świętami nie został wykończony. Chodzi o prostą apkę, która każdego dnia będzie otwierała nowe “okienko” z zadaniem programistycznym i tak dzień po dniu, aż do świąt. Tak naprawdę jest to sprawa głównie frontowa

- Biblioteka AKAI / AKAI Cloud - chodzi o prostą aplikację, nawet statyczną stronkę, która będzie co jakiś czas zaciągała dane z np google drive, wraz z linkami do materiałów tam oraz metadanymi, które pozwoliłyby na uproszczenie wyszukiwania materiałów na dysku. Fajnie byłoby przegadać ten pomysł 😉

- Flutter - z inicjatywy Marcina ma się pojawić projekt wraz z pull requestami apki mobilnej we Flutterze w celu wejścia w nową technologię. Jak Marcin nie zrobi, to można go pomęczyć o to 😉

- Wszelakie wasze inicjatywy - jeżeli ktokolwiek ma jakiś pomysł, czy coś mu chodzi po głowie (jak np zabawa z AR etc) to śmiało zachęcam do wrzucania posta na grupę facebookową z tematem. Ludzie chętni do roboty z całą pewnością się znajdą! A nie ma głupich pomysłów!

## Wydarzenia:
Z uwagi na to, że zaczyna się nowy semestr, chcielibyśmy podziałać przy hackathonach albo konferencjach.

Osoby, które znają jakiekolwiek konferencje i hackathony warte uwagi, zachęcam do robienia pull requestów do [naszego repo](https://github.com/akai-org/hackathons). Fajnie byloby całość odrobinkę przebudować i osadzić tam drugą kolumnę poświęconą różnym wydarzeniom.
Z takich zbliżających się eventów to:

- Hacktoberfest - Październik - Za wypełnianie issues do różnych repo open source można zgarnąć koszulki itp. Więcej informacji [tutaj](https://hacktoberfest.digitalocean.com/)
- Game Industry Conference - 19-21.11 - konferencja poświęcona tworzeniu gier. Bardzo spoko inicjatywa. W tym roku ma się ona odbywać hybrydowo.
- Hackyeah - 27-29.11 - Hackathon na który przydałoby się zbierać zespoły. Osoby zainteresowane hackathonem niech napiszą komentarz i niech zacznie się organizowanie grup.

## Wspolpraca_z_firmami:
Chcemy nawiązać współpracę z różnymi firmami. Do tego będą potrzebne osoby, które byłyby w stanie kontaktować się z poszczególnymi firmami, przedstawiając im naszą chęć do współpracy. Osoby zainteresowane zapraszam do komentarzy 😉
Z tymi firmami chcielibyśmy przeprowadzać warsztaty czy prelekcje na różne tematy, w celu poszerzania naszej wiedzy i kompetencji.

## Porzadki:
Z uwagi na to, że zarówno na naszym repozytorium jak i na grupie mamy sporo bałaganu, przeprowadzone będą drobne porządki.

W najbliższy poniedziałek (12.10) ok godziny 18:30 odbędzie się archiwizowanie projektów na repo (spotkanie będzie [tutaj](https://www.meet.google.com/rfi-agtd-tep) ). Od 18:00 będzie pykanko w Among Us, więc jeżeli ktoś byłby zainteresowany, to gorąco zapraszam.

Poza tym w najbliższym terminie wleci post w celu ustalenia, kto na grupie jest aktywny. Z tego powodu polecam, aby każdy obserwował grupę i zalogował się na swojego maila AKAI, żeby przez przypadek nie usunąć mu konta.

## Rekrutacja:
W tym roku nie robimy takiej klasycznej, otwartej rekrutacji. Nie znaczy to, że zamykamy się na nowych członków. Do momentu powrotu na uczelnie prowadzimy rekrutacje pocztą pantoflową. Jeżeli ktoś będzie chciał do nas dołączyć, to gorąco zapraszamy, a oficjalną rekrutacje przeprowadzimy po powrocie stacjonarnie na uczelnie

## Memiki:
Last but not least - pojawił się pomysł na stworzenie konfy na memiki i różnorakie newsy. Oczywiście będzie to spam konfa, na której nie będą ugadywane żadne oficjalne sprawy 😉

Każdego kto byłby zainteresowany dołączeniem do takiej konfy zapraszam do pisania w komentarzach albo wiadomości prywatnej, a dodam 😉
